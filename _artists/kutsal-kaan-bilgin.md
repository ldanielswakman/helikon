---
title: Kutsal Kaan Bilgin
image: "/uploads/kutsal.jpg"
content_tr: |-
  1982'de Ankara'da dünyaya gelen <b>Kutsal Kaan Bilgin<b>, müziğe 16 yaşında elektrik gitar çalarak başladı. 2004 yılında Bilkent Üniversitesi Bilgisayar Mühendisliği Bölümü’nden mezun olana dek Ankara'da yerli rock ve metal gruplarıyla sahne çalışmaları yaptı ve klasik piyano eğitimi aldı. 2005’te dünyanın en büyük yaratıcı medya okullarından biri olan SAE Londra’da ses mühendisliği eğitimi aldı. 2005-2007 arası dönemde Londra Resonance FM'de ses mühendisi olarak çalışan Kutsal Kaan Bilgin, aynı zamanda ses mühendisliği, elektronik ve akustik müzik prodüksiyonu üzerine birçok mekanda ve projede görev aldı. 2007'de geri döndüğü Türkiye'de Dogzstar, Kargart gibi mekanlarda ilk solo konserlerini verdi ve aralarında Cem Topdemir, Meltem Ege, Mike Moreno, Erkan Oğur, Bülent Ortaçgil, Sibel Köse, Neşet Ruacan gibi isimlerin de bulunduğu sanatçılardan dersler aldı. 2011 yılında yazar ve video sanatçısı Guy Gunaratne’nin ses getiren belgesel filmi “The Truth That Wasn't There”in müziklerini besteledi. 2013 sonunda yeniden taşındığı Londra’da ilk albümü “Zaman Dışı Yaşam”ın yapım sürecine başladı. Londra Cafe Music stüdyolarında kaydedilen albümde Kutsal Kaan Bilgin’e bas gitarda Steve Lewinson (Simply Red, Massive Attack, Kylie Minogue), davulda Nate Wood (Kneebody, fOUR, Tigran Hamasyan, Kimbra) ve cazın efsane müzisyenlerinden Dave Weckl eşlik etti. Prodüksiyonunda sanatçıya Mark Sutherland ve Cherif Hashizume’in eşlik ettiği albümün mastering'i 2014 Mayıs'ında Londra Electric Mastering'de Guy Davie tarafından yapıldı.

  Bir yıl sonra tekrar Türkiye’ye yerleşen sanatçı, Timur Selçuk’la Türk müziği ve kompozisyon, Aylin Taşar'la şan çalıştı. 2017 yılında aranjörlük çalışmalarına başladı. Görkem Sengel’in DMC’den yayınlanan Gizli Yara ve Barış Özkırış’ın Garaj Müzik’ten yayınlanan Gamsız adlı teklilerinin aranjörlüğünü üstlendi. 2018’in Mart ayında yayınlanan ve söz ve müziği Kutsal Kaan Bilgin’e ait 10 şarkıdan oluşan ilk albümü “Zaman Dışı Yaşam”, sanatçının müzik şirketi Helikon’dan çıktı. 2018 Ekim ayında “The Truth That Wasn’t There” belgesel müziklerini de kendi şirketinden yayınlayan müzisyen canlı performansları ve ikinci albümü üzerinde çalışmaya devam ediyor.
content_en: Coming soon.

---
