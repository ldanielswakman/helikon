---
title: Elif Güngör
content_tr: "Elif Güngör 1993 yılında İstanbul’da dünyaya geldi. 14 yaşında gitar
  çalmaya başlayan, kısa süre sonra ise ilk şarkılarını yazmaya başlayan müzisyen,
  18 yaşında ilk demo kaydı ‘Uçurtma’yı SoundCloud’a yükledi. Takip eden aylarda sözlerini
  kendi yazıp bestelediği şarkılarının amatör kayıtlarını platform üzerinden paylaşmaya
  devam etti. \n\n2013 yılında arkadaşı Uras Mutlu ile çalmaya başladı ve ikili beraber
  yazıp söyledikleri ‘İstanbul’da Yıldız Gözükmez Ki’yi kaydedip yayınladılar. Ardından
  “Kirpik”, “Çok Geç Olmadan Gel” şarkılarının kayıtlarını Burak Yücel ile beraber
  SEA Institute’da kaydettiler ve Youtube üzerinden yayınladılar. “Kirpik” isimli
  şarkısı için hazırladığı, tamamı GIF’lerden oluşan klibi ile The Geyik ve Gerekeni
  Yap’ta yer buldu. Bu süreçte Uras Mutlu ve yine yakın arkadaşları Kaan Sayım ile
  çeşitli mekanlarda sahne aldılar.\n\nElif Güngör ve Uras Mutlu, 2017 yılında Sapan
  grubunun kurucusu, baterist Hikmet Altınyıldız ile tanıştı. Ekip 2017 yılı boyunca
  İstanbul’da çeşitli mekanlarında sahne almaya devam etti. Ars Longa grubunun basçısı
  Berat İşçioğlu, henüz kaydedilmemiş yeni şarkılarının aranjörlüğünü ve kaydını üstlendi.
  Eylül 2017’de ilk EP’nin kayıt sürecine başlayan ekip, uzun süren çalışmaların ardından
  Eylül 2018’de projeyi tamamladı. Elif Güngör’ün ilk EP’si “Komşuları Uyandırmadan’ı
  Aralık 2018’de yayınladı.\n\nŞarkılarında şehir hayatının rutinini ve deneyimlerini
  bir araya getiren Elif Güngör, dostlarıyla üretmeye devam ediyor. "
content_en: ''
image: uploads/elif_01.jpg
date: 2019-01-12 08:52:45 +0000

---
